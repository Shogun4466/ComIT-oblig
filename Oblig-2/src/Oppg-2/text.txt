IT og informasjonssystemer, bachelorprogram
Grunnstudium
Opptakskrav
Opptakskravet er generell studiekompetanse.
Generell beskrivelse av studiet
Studiet gir grunnlag for at studentene kan bidra til å utvikle informasjonssystemer (IS). Samfunnet digitaliseres i høy hastighet og studiet gir forståelse for digitalisering som fenomen og ferdigheter til å delta i utviklingen. Som student lærer du å arbeide med utvikling og bruk av informasjonssystemer og får innsikt i effekter av digitalisering. Studentene vil også kunne spesialisere seg innen systemutvikling, sikkerhet, innovasjon og entreprenørskap. Etter endt studium skal studentene kunne delta i utvikling av informasjonssystemer og ha kunnskap om hvordan digitalisering påvirker organisasjoner og samfunn, blant annet gjennom:
en grunnleggende forståelse av og kunnskap om hvordan IT og informasjonssystemer kan utvikles og anvendes
å analysere brukerbehov, designe og programmere informasjonssystemer inkludert databaser
å bidra til at organisasjoner kan utnytte informasjonssystemer til å nå egne mål
å forstå rollen digitalisering spiller i utvikling av organisasjoner og i samfunnet som helhet
